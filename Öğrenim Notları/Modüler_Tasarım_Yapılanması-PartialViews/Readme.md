# Modüler Tasarım Yapılanması

Modüler tasarım, bir sistem veya uygulamanın farklı bileşenlerine (modüllere) bölünmesi ve bu modüllerin bağımsız olarak geliştirilip entegre edilebilmesi prensibine dayanır. Bu yaklaşım, büyük ve karmaşık sistemleri daha küçük ve yönetilebilir parçalara ayırarak geliştirme sürecini kolaylaştırır.

## PartialView Nedir?

PartialView, modüler tasarım yapılanmasında her bir modülü ayrı bir .cshtml parçası olarak tasarlanması ve ihtiyaç doğrultusunda ilgili parçanın çağrılıp kullanılmasını sağlayan bir yöntemdir. PartialView'lar, bir sayfanın veya bileşenin belirli bir bölümünü temsil eder. Bu sayede, bir MVC (Model-View-Controller) yapısında veya benzer bir yapıda, sayfaların veya bileşenlerin tekrar kullanılabilirliği ve bakımı kolaylaşır.

PartialView'lar, genellikle benzer yapıdaki bileşenlerin veya UI (User Interface - Kullanıcı Arayüzü) öğelerinin farklı sayfalarda veya bileşenlerde kullanılmasını sağlar. Örneğin, bir web sitesindeki menü veya yanı sütun gibi bileşenler, PartialView'lar olarak tasarlanabilir ve ihtiyaç duyulan her sayfada çağrılabilir.

PartialView'lar, özellikle web uygulamalarında, sayfaların veya bileşenlerin parçalara ayrılarak daha organize edilmesini ve yeniden kullanılabilirliği artırarak geliştirme sürecini iyileştirmeyi amaçlar.
